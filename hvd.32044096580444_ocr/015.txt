
19 ’ PREFATIO 20
Doctoris libros constare saepius docuimus, nullos alios jam superesse congruo loco a nobis
_ probabitur.
Denique apud eumdem Cassiodorum ista leguntur : Dicitur, inquit, etiam et sanctus Am-
brosius prophetarum Commentaria eloquii solati dulcedine confecisse, quae nullatenus potui
reperire, quae vobis magno studio quaerenda derelinquo (Ibid. cap. 3). Non satis clarum est quo
de Commentario haec debeant accipi, nisi forte de Commentariis in Isaiam. Caeterum cum ver-
bum dicitur nihil afﬁrmet, ipseque Cassiodorus jam memoratus in quaerendis veterum libris
diligentiam omnem adhibere solitus fuerit, hinc conj icias communi fama eum esse deceptum, aut
illa scripta jam ejus astate de medio sublata.
Sunt qui existiment Proverbia quoque ab Ambrosio exposita fuisse, inque illum sensum
accipiant prima ista libri De Mgsteriis verba: De moralibus quotidianum. sermonem habui-
mus, cum vel patriarcharum gesta vel Prooerbiorum legerentur praecepta. Et sane beatum
Antistitem edisserendis patriarcharum Abrahae, Isacii, et aliorum historiis per id tempus
incubuisse exploratum est. Quod si pariter in illustrando Proverbiorum libro similem Operam
collocaverit, commentationem illam desiderari fatendum erit. Sed cum eo loci nonnisi de ser-
monibus quos quotidie ad populum habebat, loquatur Ambrosius : nihil prohibet quin, cou—
fectis libris e concionibus in patriarchas, in earum forma quae de Proverbiis erant nihil
mutarit: eaedem vero ut soluta atque dispersa folia solent, deperditze sint; aut forte etiam ne
unquam quidem scriptis mandatae, quod aliis quoque ejusdem Ambrosii sermonibus evenisse
certissimum est.
Dicunt insuper ipsum teetari de conjugio B. Virginis cum S. Joseph se copiose disseruisse;
unde conjiciunt de hoc argumento librum aliquem, qui jam non exstet, a sancto Viro esse
conscriptum. Attamen, cum saepius hac ipsa de re illum egisse comperiamus, puta in Exposi-
tione Evangelii Lucae semel ac iterum (lib. Π, num. 1 et seq., et iib. x, num. 133), in libro
De Instit. Virg. totidem locis (cap. 6 et '7), et in hymno tertio (strophe 5), licet brevius; ut de
libro perdito Ambrosianum locum accipiamus, necessum non est: idque maxime cum in
Isaiae comzentariis aliisque operibus quae vere exciderunt, denuo tractari ab ipso potueriteadem ma ria.
eadem mat’eria.
Hic etiam locus quem ita legimus apud Ambrosium : Erga ille Samson, ut eompendiumfa-
ciamus historiae; suo enim tempori totius lectionis digestio reservanda (Prolog. in lib. De
Spir. S. n. 12): quibusdam-in animum induxit Doctorem nostrum de Samsonis gestis com-
mentationem abs se edendam esse pollicitum: et quamvis eamdem historiam in epistola ad
Vigilium (epist. 19) pertexuerit, suam tamen ﬁdem non liberasse; nam praeterquam quod
ejusdem historian explicatio ibi nulla est, promissum esse aiunt scriptum publicum, epistolam
vero privatam. Verum, ut omittamus Ambrosio ignotum non fuisse epistolas suas haud infre-
quenter publicas ﬁeri, quis non videat nihil certi ac deﬁniti Ambr‘osianis promitti verbis; nec
tractatum potius, quam sermonem aliquem illic signari. Cui accedit saepe saapius usu venire,
ut similis promissi auctorem suum aliis curis distractum et occupatum capiat oblivio.
Leontius Byzantinus Ambrosianum testimonium citat, ea: libro, inquit (lib. II Cant. Nest. et
Eutych. ), contra Apollinarium, quod in illis operibus, quas nunc Ambrosii nomine circumfe-
runtur, negatur inveniri. Sed non est cur magnopere conﬁdamus hujus auctoris in citando
diligentias, quippe qui libro ι Contra Nestorium et Eutycheten duos locos proferat sub eodem
lemmate, quos tamen in libro De Incarn. Dom. Sacram., sed non iisdem omnino verbis re; e-
rire est. Quid ergo si tertium hunc locum, quem sequenti libro citatum legimus , tanquam ex
eodem fonte petitum, quo duo illi, etiam ex libro De Incarnatione ductum credamus, licet non
servatis iisdem verbis 7
Non desunt tandem qui ex splendido Augustini loco (lib. Π Solit. cap. 14), quem quia paulo
productior est, non referemus, Ambrosium nostrum peculiare Opus De Immortalilate animae
edidisse contendant. Atqui tamen ut Augustini verba plenum ac integrum sensum habeant,
sufﬁcere videtur, quod Ambrosius in variis libris de eadem immortalitate disputaverit, Si quis
vero defenderit pertinacius illic tractatum ex proposito super ea re elucubratum signiﬁcari,
ea quidem lege non repugnamus, dum epistolae ad Horontianum (epist. 34 et seq.) a Doctore
nostro circa eamdem materiem scriptae intelligantur.
