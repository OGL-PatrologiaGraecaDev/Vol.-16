
13 PREFATIO. L1
recudere superﬂuum duximus : ut puta, Expositio ﬁdei ngboli Νίσιεηί contra Arium et
Photinum, quae tota e locis aliquot primi librorum sancti Ambrosii De Fide consarcinata
est : item Exhortatio ad paenitentiam agendam; quia cum fere totidem verbis in Sermone
393 inter Augustinianos reperiatur, eam Ambrosio abjudicandam esse liquido patet. His
item adde tractatum De moribus Brachmanorum, quem a nobis omissum nemo queretur,
ut pote Ambrosio plane indignum. Denique abdicatorum ordinem claudet Sermo de Puri/i-
catione sanctae Mariae, quem etsi codices non pauci Ambrosio tribuant, et e veteri manu-
scripto, in quo praeferebat nomen Alcuini, cl. Baluzius primo Miscellaneorum suorum torno
ediderit, probabilius tamen videtur Ambrosii Autperti hunc sermonem esse. Nam, praeterquam
quod sub ejus vocabulo vetustissimus codex Floriacensis illum exhibet, eumdem, auctorem
pulcherrimas in sanctos, et in hoc beatissimus Virginis festum scripsisse homilias testiﬁcatur
Petrus Diaconus ( De ciris illustr. Cassin. cap. l3).
Et haec de Operibus quae aliquando inter Ambrosiana vel in eorum Appendice locum
habuerunt, dicta sufﬁciant : quod vero ad ea quas in voluminum sancti Doctoris editionibus
nusquam leguntur, nunc ipsa expendemus. Citatur in Decreto ex Synodo Romana sub
Gelasio pontiﬁce habita Liber Physiologus, qui ab hcereticis conscriptus est, et Β. Ambrosii
nomine praesignatus, apocryphus (Distinet. 15, cap Sancta Rom); quem Hormisdas quoque
prohibuit in Decretali : sed hic tractatus jamdiu evanuit. In bibliotheca Sanctigallensi apud
Helvetios asservautur duo codices 1000 annorum, in quorum altero tractatus exstat sub
hoc lemmate: Liber sancti Ambrosii episcopi contra haereticos, cujus initium est : David
una lapidis ictu, etc.; in altero autem alius tractatus ita inscriptus: Liber sancti Ambrosii
episcopi in laude sanctorum compositus; cujus prima verba sunt: Pertinere ad nos, dite-
ctissimi fratres. Utrumque autem Mabillonius noster dum Germania: perlustraret bibliothecas,
rogatu nostro, describi curavit : sed cum priorem, quem ex Parisino quoque manuscripto des-
criptum habemus, et pro Ambrosiano citatum videre est in Urbinatis Milleloquio, ad examen
revocassemus, invenimus patrem esse Operis cujusdam semel atque iterum in Bibliotheca Ρα-
trum editi, primo quidem sub hac epigraphe : Faustini episcopi contra Arianos, etc., rursus
vero sub ista : Gregorii Baetici Illiberitani episcopi ad Gallam Placidiam Augustam. Tametsi
vero non defuerint qui, hac inducti inscriptione, id opusculum Gregorio tribuerent, melius ta—
men ab aliis Faustino ascribitur : sed haec urgere non est hujus loci. Quod ad secundum ho-
rum tractatuum, quam et ille alienus sit ab Ambrosio, vel hinc intelligas, quod sermo quidam
sit habitus ab episcopo anonymo, qui se ex ‘Britanniis, ubi pacis concilian las gratia diu mora-
tus fuerat, reducem esse aperte narrat. Illud autem eos qui hocce scriptum Doctori nostro rati
sunt ascribendum, videtur decepisse, quod ejus auctor mentionem facit sanctorum Protasii
atque Gervasii ; quin etiam et Ambrosium ipsum alloquitur. Sed hoc ultimum sancti Antistitis
orationem non esse abunde probat.
In codicibus bibliothecas Ambrosianus Mediolani opellze item aliquot habentur Doctoris nostri
titulo prmnotatze, quarum nonnullas laudatus supra Mabillonius ejusque socius D. Mich. Ger-
manus, Musea Italiae solita rimantes diligentia, detexerunt descripseruntque. Prima illarum
est, quae inscribitur: Confessio ﬁdei sancti Ambrosii; incipit autem: Suﬁciebat ﬁdes con-
scripta apud Νίσαιαιη. Sed hanc e Colbertino codice P. Jac. Homey, Augustinianus theologus,
edidit in Supplementa Patrum, jamque prius ipsam vulgaverat P. Quesnellius Operum sancti
Leonis tomo II, pag. 138, ubi Faustini nomen in fronte gerit. Rationibus iis quibus Faustino
idem Quesnellius eam vindicat, et inter annos 3'79 et 381 asserit scriptam, nihil repugnat-
contra vero ut eamdem Ambrosii esse existimemus, nihil suffragatur. Huic schedio iidem nos:
tri Mabillonius atque Germanus alia duo etiam adjunxere, videlicet Libellum fidei, et episto—
lam De Pudicitia et castitate. Libellus acephalus est, epistola vero decurtata posteriori parte;
ac praeterea tam crebris lacunis utrumque intersectum, ut quamvis a charactere Ambrosii
minus recederent, vix tamen essent tanti, ut in iis edendis charta et opera impenderetur. Idem
etiam judicium esto de quibusdam aliis scriptionibus, qua: in eadem bibliotheca feruntur in-
veniri sub his titulis : De primitiis oﬁerendis, De melioribus litigantibus, et Adversus Astro-
nomos, quas Opuscula memoratis sodalibus nostris per augustias temporis, quo versati sunt
Mediolani, expiscari minime licuit.
In Vaticana bibliotheca, praeter scriptiones paucas, quas edidimus in Appendice, aliae occur-1
