
381 LIBER DE LAPSU VIRGINIS. — ADMONITIO. 382
Citat hoc opus secunda synodus Duziac, sub nominibus Ambrosii atque Hieronymi, et revera inter
uti-usque opera illud reperitur, Erasmus in suis eorumdem Patrum editionibus censura maxime diversa
ipsum afﬁcit. Cum enim in Hieronymiana editione pronuntiasset stylum palam arguere non esse Hiero-
nymi, gustum vero phraseos accedere ad Augustini orationem ; contra in Ambrosiana asserit (cum Per-
kinsio et Hospiniano) declamationem esse, qualis est illa S. Hieronymi de matre et {ilia reconciliandis.
Quam similitudinem si elocutionis intelligat, nihil utroque illo judicio potest esse discrepantius. At for-
tassis eam in hoc solo positam voluit, quod ambas istas commentationes declamationes putavit esse, hoc
est, in ficto argumento styli exercendi gratia scriptas. Itaque, nihil motus hac similitudine, Marianus Vi-
ctor hanc, de qua agimus, in editionis suae Hieronymianae rejecit Appendicem. Verumtamen, Erasmi de
ipsius cum dictione Augustini affinitate judicium perstrinxisse contentus, cur eamdem Hieronymo cre-
diderit abjudicandam, prorsus reticet. Atque in promptu erat ex ejusdem operis lectione rationem illius
rei eruere omni exceptione majorem. Auctor siquidem episcopum esse se passim indicat, quod Hierony-
mo non congruere ignorat nemo.
Quamvis autem non tanta videatur repugnantia, si Ambrosio idem tractatus attribuatur, non desunt
tamen qui eumdem e legitimorum sancti doctoris fetuum catalogo censeant eximendum. Rob. Cocus
(Censur. script, etc.) propterea negat Ambrosianum esse, quod auctor scribat istam puellam, si virgi-
nitate integra mortem oppetisset, futuram fuisse pro parentum peccatis hostiam vivam, Domino propi-
tiatricem (cap. 4. num. 15). Sed quid aliud legitur lib. ι de Virgin., ubi Ambrosius parentes virginum sic
alloquitur: Ut habere possitis quarum meritis vestra delicta redimantur..... virgo matris hostia. cujus quo-
tidiana sacriﬁcio vis divina placatur (cap. '7, num. 32). Itaque Rivetus (Crit. Sac. lib. Ill, cap. 16), hac
sodalis sui ratione insuperhabita, nihil adversus Ambrosianam ejusdem operis inscriptionem opponit,
quam quod objiciunt nonnulli auctorum Catholicorum (Bellarm. et Possevin.), videlicet cap. 8, n. 40.
sententiam haberi prorsus Novatianam, quam duobus libris de Paenitentia impugnat Ambrosius (num. 37).
Verum si auctor hujusce scriptionis ista haeresi infectus esset, qua ratione lapsam ad paenitentiam pu-
blicam ita stimulasset, ut simul aeternas poenas quae sceleri suo debebantur, evitandi spe sublevaret?
Adde his quondam Ecclesiae morem fuisse, ut atrocium quorumdam criminum rcis ne in morte quidem
venia et reconciliato concederetur, proindeque Auctorem inter eadem crimina et hoc Susannar flagitium
referre sine ulla erroris nota potuisse. Quapropter quae locutiones illic occurrunt paulo duriores, eas
non alio consilio adhibitas putamus, quam ut majorem commissi propudii horrorem incutientes, acrius
ad poenitentia opera sontem excitarent, efficerentque ne vel propria mollitie vel remissioris cujuspiam
doctoris indulgentia quandoque ab austeritate semel suscepta revocaretur.
Quae cum ita sint, nihil jam contra Ambrosium pugnare potest excepto stylo. Licet enim hujusce ope-
ris elocutio quibusdam non multum videatur differe ad Ambrosiana ; fatendum tamen est sanctum prae-
sulem etiam ubi orationem adhibet maxime concitatam, minus densis ac brevibus incisis uti. Quod etiam
adjici potest in hac opella quasdam sententias atque exempla reperiri Ambrosio satis familiaria, in hoc
quidem momentum aliquod inesse non inficiamur, sed illud haud propterea Achillaei, ut vocant, argu-
menti loco habendum est, cum diversos auctores in similibus convenire non sit insolens. Atqui ut ma-
xime constaret auctorem hujus operis non esse Ambrosium, nihilo etiam minus id certum esset, eidem
fetui patrem doctori nostro aetate minime inferiorem attribuendum; quandoquidem etiam tum qui cultum
idolis exhiberent, plures fuisse, nec paucos etiam qui sacro Paschatis festo initiarentur, ac tandem eorum
θ quibus inter aeternas pinnas atque gloriam status quidam medius admittebatur, errorem viguisse mani-
festum est (cap. 8, num. 85).
Non ignoramus Nicolam Daciarum episcopum, Gennadio (in Catal.) teste, dedisse ad lapsam virginem
libellum, omnibus labentibus emendationis incentivum, atque adeo non deesse viros eruditos, qui hunc
ipsum librum ei tanquam vero domino restituendum scribant. At enim quid vetat Ambrosio quoque oc-
casionem, unde ad tractandum idem argumentum induceretur, nasci? Certe Basilii exstat epistola (ad
Virg. Laps.) ejusdem materias atque epigraphes. Et apud Ambrosium ipsum si virgo Indicia falsi crimi-
nis potuit accusari, potuit et alia veri (epist. ad Syagrium). Quocirca rationi magis consonum nihil vide-
tur, quam ut huncce tractatum auctoritate edit ac mss. omnium, si recentiorem unum excipias, a quo
perperam tribuitur Joanni Chrysostomo, inter Ambrosianas alias quae ad virginitatem spectant, commen-
lationes retineremus. Et quidem nullus est quin fateatur cum et Ambrosio dignum esse, et multiplici ve-
teris Ecclesiae disciplina refertum: sed quod eumdem pro epistola cuncti fere habeant, qui de illo ali-
(μιῙά tradidere, in eo certissime erratum est. Nam e concione ipsum constare vel sola ad corruptorem
apostropha planum facit (cap. 9, num. 38, et scq.).
