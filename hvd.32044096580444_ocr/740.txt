
1469 HYMI. - ADMONITIO. 1470
Constat igitur auctoritate tantorum testium et canendorum hymnorum consuetudinem in omnes occi-
dentales Ecclesiae e Mediolanensi esse propagatum, et eorumdem argumentum ac materiem in explican-
do divinae Trinitatis mysterio versari consuevisse. Sed nec minus exploratum est alios etiam hymnos,
ubi Ariana illa tempestas saevire desiit, a sancto doctore compositos fuisse; quandoquidem hoc ipsum
cognoscere liceat ex Augustino, Cassiodoro (Lib. de Ofﬁc. Eccl. cap. 6), Isidoro, concilio Toletano iv (can.
13), Beda et aliis.
Itaque difficultatis cardo in hoc vertitur, ut hymni vere Ambrosiani seponantur ab alienis, ab illis vi-
delicet quos Hilarius Pictaviensis, Sedulius, Prudentius, Fortunatus, Elpis Boetii conjux, Gregorius,
Theodulphus Aurelianensis, Alcuin‘us ac Paulus diaconus composuerunt. Gillotius qui primus omnium
hymnos Ambrosii nomine seorsim evulgatus in editionis suae appendice collectos exhibuit, sexdecim
tanquam Ambrosianos admisit. Horum numerum additis octodecim aliis Romani editores adauxere:
quem nova accessione ampliﬁcarunt sequentes Parisinse editiones. Verum cum in his omnibus editioni-
bus inserti sint hymni Vexilla Regis prodeunt, Veni creator Spiritus et alii quos Ambrosii non esse nemo
non agnoscit, manifestum cst in eorum censura delectum nullum esse adhibitum: sed quicunque hymni
ejusdem Ambrosii nomine insigniti venerint in manus editorum, promiscue admissos. Re quidem ipsa
neque Gillotius, neque Romani vadem ullum nobis producunt, cujus ﬁdei credendum putaverint: qui
vero curam susceperunt Parisinarum editionum, ab iis istiusmodi testes proferuntur, quibus, si Bedam
unum excipias, nulla ﬁdes haberi possit. Quis enim hymnum quemlibet propterea inter Ambrosianos
censeat referendum, quod vel in chorali quodam manuscripto iisdem editoribus occurrerit, vel ipsum
Radulphus Tungrensis (De observ. canon. PrOpos. 13), qui ineunte saaculo quinto decimo scripsit,
Romae in bymnariis antiquis, aut etiam in Ofﬁcio Ambrosiano reperiri afﬁrmet? Neque enim satis proba-
tur nullum hymnorum, qui continentur in istis libris, Ambrosio perperam esse inscriptum.
Dionysius Carthusianus hymnorum, quos Ambrosianos existimavit, catalogum texuit (Hymnor.
Enarr.): sed cur eosdem doctori nostro adjudicarit, praeterquam de hymno, Deus creator omnium, ra-
tionem nullam in medium profert, nisi quod Ambrosii phrasin et characterem in quibusdam abs se
agnosci testiﬁcatur. Quod argumentum quoties solum est, quam in hoc genere parum tutum sit, facile
intelligas.
Non majori cura fuit Clicthoveo, ut quos hymnos sub Ambrosii titulo enumerat (In elucidatorio), illos
eidem vindicet allatis argumentis; excepto enim hymno, Eterne rerum conditor, quem ob ejus cum
Hexaemero cognationem indidem petitum existimat: ad probandos alios non aliam rationem citat, quam
communem opinionem.
Idem pariter statuendum est de Gavanti (Comment. in Rubr., g5, cap. 6) auctoritate, quippe qui ex-
plorandis hymnis Ambrosianis non lydium lapidem adhibeat, sed tantummodo jam citatorum Radulphi
Tungrensis, Dionysii Carthusiani Clicthovei, aut etiam aliorum adhuc mvi posterioris indicium sequen-
dum sibi proponat. ,
Habemus antiquius de hymnis Doctoris nostri testimonium in Regula beati Benedicti ; hic enim sanc-
tus dum in ea divini Ofﬁcii rationem suis praescribit (cap. 9, 12, 16 et 1⁸7), Ambrosianum, scilicet car-
men, quod etiam alibi hymnum vocitat, ad singulas horas cantari jubet. Verum tamen qui commentaria
scripserunt in eamdem Regulam, vocem Ambrosianum post dictum Radulphum ita interpretantur, ut eos
hymnos vel quos confecit Ambrosius, vel alios ad imitationem Ambrosianorum compositos designet. Alio-
quin etiam non satis constat, an iidem hymni, quibus in Ecclesia hodieque utimur, jam inde a tempore
sancti Benedicti cani consuerint.
In hac tanta difﬁcultate hymnorum Ambrosii nostri ab alienis distinguendorum optimum esse nobis
visum est, ut pro Ambrosiano nullum admittamus, quilocupletis alicujus testis auctoritate non asseratur;
satius videlicet existimantes paucioribus ac certioribus hoc in volumine locum tribuere, quam ut eorum
numerus multiplicetur, indiscriminatim veros cum falsis in unum confundere.
Primum eorum, quos hic edimus, jure dicimus Ambrosii esse. Testem habemus sanctum Augustinum,
cujus sequentia verba leguntur: lu hoc libro dixi in quodam loco de apostolo Petro, quod in illo tanquam
in petra fundata sit Ecclesia, qui sensus etiam cantatur ore multorum in versibus beatissimi Ambrosii,
ubi de Gallo gallinaceo ait: Hoc ipsa petra Ecclesiae canente culpam diluit (lib. ι Retract. c. 21). Et sane
eumdem hymnum ex Hexaemero (lib. v, cap. 2t) desumptum esse a multis auctoribus post Bedam (De
Arte metr.) Venerabilem observatum est.
Secundus hymnus ab eodem Augustino etiam indicatur, ubi suum de materno excessu luctum ita
memorat : Erum, inquit (lib. ix, cap. 12), in lecto meo solus, recordatus veridicos versus Ambrosii tui;
tu es enim Deus creator omnium. Quem hymnum etiam lib. vx de Musica, cap. 9, designari non ambigi-
mus.
Tertii quoque hymni citatus doctor ita meminit (lib. de Nat. et Grat. c. 63): Quem spiritum memora-
tus episcopus etiam precibus impetrandum admonet... ubi in hymno suo dicit: Votisque praestet sedulis
sanctum mereri Spiritum. Hic hymnus similiter refertur inter Ambrosianos a venerabili Beda (loco cit.),
et habetur cum in Breviariis Cisterciensibus, tum in ultimis editionibus Parisinis Operam Ambrosiano-
rum, unde illum huc transtulimus.
