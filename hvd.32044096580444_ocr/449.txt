
887 s. Al
ll. 833
tum episcoporum exemplar Ambrosius habeatur, effectum est. Quanto amore ad propugnandnm Christia-
nis religionis dignitatem impelleretur, oblati Valentiniano libelli seu epistolae testificantur. Quanto ardore
ﬂagraret defendendi catholici dogmatis, ac sanguinis pro illius integritate profundendi, quae in causa ba-
silicarum scripsit, patefaciunt. Alibi mirarum ejus in condonandis injuriis, beneliciisque in sibi inimicis-
simos conferendis magnanimitatem ; alibi ejus adversus imperatores atque tyrannos constantiam obstu-
pescimus. Occurrunt epistolae in quibus pastoralis ejus sollicitudo, qua‘non solum dioecesim Medicia-
nensem, sed et alias quoque licet dissitas complectebatur, elucet; sunt alim, in quibus erumpit doctrina
ejus, prudentia, sanctitas, et ab omnis avaritiae sordibus alienatio; quibus dotibus adducti eum tanquam
commune saeculi sui oraculum, diaconi, presbyteri, atque episeOpi consulebant: ac non modo privati, ve‘
rum etiam principes viri gravissima negotia ejus fidei committebant atque solertiae. Postremo in his
epistolis ubique sancti Praesulis pietas, charitas, misericordia, modestia, aequitas, atque indefessain vi-
giliis piisque laboribus perseverantia non sine admiratione conspicitur; ut non levem ac monogrammam
Ambrosii picturam, sed efﬁctam et solidum signum, imo vero Ambrosium ipsum redivivum cernere videa-
mur.
Persuasum omnino habemus ex pulcherrimis bis epistolis ad lectorem redire magnam utilitatem, utque
reddatur eadem uberior, non solum illustrationi locorum, quos vindice indigere duximus, verum etiam
novae totius operis distributioni operam impendimus. Sane perquam Optatum nobis fuisset ab alterutro
vulgatorum ordinum non discedere, certis nimirum in eo genere nihil mutari sine aliquo eorum incom-
modo, qui varia testimonia inde ab auctoribus, sive indicata, sive citata in propriis inspicere fontibus
volunt; attamen tanta utriusque perturbatio est, tanta confusio, ut alium quempiam excogitare nobis
plane fuerit necessarium. Enim vero antiquiores editiones prmterquam quod plurimis epistolis carent,
quas addiderunt Romani editores, eam exhibent epistolarum seriem, quae neque ad temporis, neque ad
materiae rationem adaptetur. Editio Romana, dum huic malo mederi tentat, omnia magis confudit. Nam
et epistolas complures e natali solo, sit verbo venia, per vim avulsas in alienum transulit, nec ullam
distinguendorum temporum curam, quam profecto maximam esse oportebat, adhibuit: ut interim hic
sileamus quam parum feliciter in materia digerenda illi cecidit, non raro distractis quae conjungendaa
fuerant epistolis, et quae distrahendaa fuerant, conjunctis. Sed nec perfugium nobis erat ad manuscrip-
tos; illi enim praeter vitia, quibus laborare diximus editiones, eum ab utroque earumdem editionum
ordine haud parum dissident, licet minus ab antiquarum, tum ita discrepant ipsi inter se, ut epistola
quae 30 est in codice Thuaneo, 69 sit in Longipontino, qua: in Longipontino, 36 haec ipsa in Thuaneo 48
collocetur, et in aliis multis eodem modo.
Quamobrem ut coacti hanc tantam confusionem digereremus, nihil. commodius nobis visum est, quam
ut omnes illas epistolas, quarum aetatis notam aliquam licuit deprehendere, secundum temporum ratio-
nem quam novimus potissimum probari ab eruditis, distribueremus. Inde classes exsurgunt dum, sed
quarum prior posteriorem longe superat. Ut vero intelligant lectores quidnam in assignando singulis epi-
stolis loeo suo atque numero secuti simus, argumenta, quibus ipsarum probatur aetas, breviter et conti-
nenti serie proponemus. Potuissent quidem et aliae quaedam epistolae accedere primo huic ordini, si ad
statuendum ipsarum tempus earumdem cum aliis nonnullis aut styli aut materiae affinitatem sufficere ju-
dicassemus ; at firmamenta istiusmodi debiliora nobis videntur, quam ut his solis tuto nos niti posse cre-
damus. Quod vero ad posteriorem classem, hoc modo eam duximus instituendam, ut epistolas, quae per-
tinent ad exponendas sacros codices, in fronte locarentur; sequerentur, qua: in gravi ac religioso
quopiam versantur argumento; ac demum aliquot epistolis, quae ad neutram partem referri satis apte
concinneque poterant, agmen clauderent.
Jam monuimus non paucas epistolas, quae in antiquis cditionibus non habebantur, in Romana vulga-
tas esse; nihilo tamen minus certum nobis est multo adhuc plures interiisse, aut saltem in aliquo ignotae
bibliothecas angulo luctari cum tineis. Etenim ut maxime certum est non pauca ab Ambrosio, ad Saty-
rum fratrem aliosve nonnullos ex amicissimis datas fuisse (lib. de Excessu Satyri); ita similiter ex iis
qua: restant, cognoscere est alias plures quas ad Mareellinam sororem, ad Theodosium imperatorem, ad
Eugenium tyrannum; ad Alypium, ad thbadium atque Delphinum scripserat sanctus Praesul, deside-
” rari. Has ut e tenebris erueremus, eum adhibita cura, qua majorem non potuimus, nihil hac parte prc—
feeissemus ; quod unum fuit reliqui, sedulo in‘residuis, quas omnium ιι sancto Praesule scriptarum pul-
cherrimas esse arbitramur, ornandis incubuimus. Itaque praeter illa quae jam supra memoravimus a nobis
fuisse praestita, magnum numerum manuscriptorum, e quibus plerique antiquissimam Optimamque ma-
num praeferunt, ad earum emendationem adhibuimus. Ad haec spurias aliquot a reliquis segregavimus,
cujus rei, ne hoc temere a nobis factum quis exsistimet, ratio reddetur suis locis. Denique ut pro virili
eorum quibus citata ex aliis editicnibus in nostra consulere opus fuerit, laborem relevemus; triplicem
catalogum secundum tres ordines omnium editionum inter se comparatos subjici curavimus, quartumque
adjunximus alphabeticum, quorum ope omnis salebra complanabitur ac difﬁcultas. Sed prius chronologia
primae'ﬁnostrac classis est demonstranda.
